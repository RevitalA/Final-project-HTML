**עבודת גמר בקורס HTML + CSS בתואר השני באוניברסיטת בר אילן במחלקת למדעי המידע מגמה טכנולוגית 2022**

להלן דרישות הפרויקט : 

דרישות - כללי:  
 
1.	החומר כולו יאורגן סביב רעיון( theme) מרכזי אחד (תחביב, עיסוק, דמות, מוסד וכל רעיון שעולה על דעתכם). אין דרישה למבנה מסוים של האתר, וכל סטודנט יכול להחליט בעצמו כמה דפים האתר יכלול ומה התוכן של כל דף. יחד עם זאת ,לאתר צריך להיות מראה אחיד ככל האפשר ויש להימנע מסתם לשים דפי HTML שמממשים את מה שלמדנו אבל ללא קשר (תוכני או צורני) ביניהם (לדף הראשון, אם רוצים, יכול להיות מראה אחר מאשר ליתר הדפים.)  
 
2.	הדף הראשון יכיל את כותרת האתר ובמקום ברור (יכול להיות גם בתחתית הדף) יש לכלול הודעת קרדיט בנוסח הבא: "האתר נבנה על ידי >כאן יבואו שם (או שמות) מכיני העבודה - ציינו שם ושם משפחה< במסגרת קורס תכנון ופיתוח בסביבת האינטרנט במחלקה למדעי  המידע באוניברסיטת בר-אילן."  בנוסף, אם יש לכם בקשה שאבדוק את העבודה בדפדפן מסוים, הוסיפו כיתוב במיקום ברור בדף הראשי "מומלץ לצפייה בדפדפן ______". אם לא תהיה הודעה כזו, הבדיקה תהייה בדפדפן שאמצא לנכון . שימו לב: אין לכלול בדף זה תעודת זהות של הסטודנט/ים אלא רק שם ושם משפחה. 
 
3.	יש לשים לב לכללי זכויות יוצרים. חומרים רבים מותרים להורדה ואו לקישור בתנאי שזה לצרכים לימודיים, לא מסחריים. אם אתם נתקלים בחומר שאתם מעוניינים לקחתו לאתרכם (למשל תמונות) שנאמר עליו בפירוש כי אינו מותר בהעתקה לכל צורך שהוא, הימנעו מכך ובחרו בחומר אחר. לגבי חומרים שאינם שלכם ושזכויות היוצרים שלהם מחייבות זאת, ספקו הודעות כנדרש במקומות המתאימים. מכיוון שמדובר באתר לימודי ומכיוון שאתם יכולים להסיר את העבודה מיד לאחר קבלת הציון, אין הכרח בציון מפורט של כל פריט ופריט בו אתם משתמשים. ואולם, מי שיבחר להשאיר את עבודתו "באוויר" לאחר מתן הציון, חובה עליו להקפיד על דרישות זכויות היוצרים של החומרים השונים במלואם. 
 
4.	ניתן להגיש כעבודה חומר הקשור לפרויקט שאתם עושים או עשיתם בעבודתכם או לטובת עניין אחר, אבל זה בתנאי שתכולת האתר נבנתה כולה על ידכם בלבד (שימו לב לסעיף 2 לעיל). כמו כן האתר שאתם מגישים צריך להיות שמור באתר נפרד שאינו קשור במקום העבודה.  
 
5.	כל דפי האתר יערכו בעזרת תוכנות כתיבת קוד HTML בצורה ישירה כ-plain text (דהיינו על ידי כתיבת אלמנטי ה-HTML ישירות). לא תתקבל עבודה שנעשתה בעזרת תוכנת עריכה המאפשרת למשתמש ל"צייר" את האלמנטים השונים כאשר התוכנה היא זו אשר מייצרת עבורו את קוד ה-HTML ועיצוב ה- CSS. התוכנות המתאימות לעבודה הנן תוכנת notepad++ או תוכנת ויזואל סטודיו קוד של מיקרוסופט שאיתה עבדנו במהלך הקורס (ניתן להשתמש גם בתוכנות אחרות העובדות עם קוד ה-HTML  ישירות). אין להשתמש ביכולת עריכה האוטומטית ביישום וובי לבנייה אוטומטית של דפי ווב ובפרט על יישום המבוסס על תבניות מוכנות. יש לשמור על כתיבה מסודרת של דפי ה-HTML (כולל הזחה – indentation, סגירת תגיות, הערות וכד'. דהיינו שיהיה לי קל לקרוא ולהבין את הדפים.) 
 
6.	יש לכתוב את ה-HTML על פי כללי HTML כפי שלמדנו. תוכנת הויזואל סטודיו קוד עוזרת לכם לוודא שכתבתם את ה-HTML וכן את ה-CSS בצורה תקינה. למי שעובד עם כלי עריכה אחר שאינו תומך בבדיקה התגים באופן מובנה, יכול להיעזר בכלי הבדיקה הזה עבור HTML של w3c וכן בכלי הבדיקה הזה עבור ה-CSS (גם כן מאתר w3c).  
 
7.	מותר כמובן, ואף רצוי, להתייעץ בכל חומר עזר (ראו גם ביבליוגרפיה והתרגילים) וכן מותר להעתיק קטעי קוד ולהתאימם כרצונכם. יחד עם זאת, אם אתם מעתיקים קטע HTML או קטע JavaScript ממקום כלשהו, עליכם לציין מהיכן נלקח ולציין את ההתאמות שאתם ביצעתם, וכמובן להבין איך הוא עובד. אין להעתיק את פתרונות התרגילים כפי שהם.  
 
8.	התוכן הטקסטואלי של האתר יהיה בעברית ובעוד שפה נוספת אחת לפחות( באנגלית או אחרת) ובלבד שיכיל גם מזו וגם מזו.  
 
9.	יש למקם את כל התמונות הנכללות בדפי האתר כמו גם את כל אובייקטי המולטימדיה האחרים 
(אודיו וווידיאו) בתיקייה מיוחדת בשם media (תמונות נוספות שאתם מקושרים אליהן מחוץ לאתר, יקבלו כמובן URL אבסולוטי) (ראו הסעיף הדן בתמונות ברשימת הדרישות.)  
 
10.	כל ההפניות לדפי האתר יהיו תמיד יחסיות ולא אבסולוטיות. כתובות לדפים שאינם שלכם, יהיו כמובן כתובות אבסולוטיות.  
 
11.	בכל הדפים שאתם מעלים לאתר יש לכלול הערת meta המגדירה את ה-charset של הדף. כמו כן, אתם מתבקשים לתת כותרת( title) מתאימה לדפים השונים.  
 
12.	במקומות שאתם מוצאים לנכון להסביר שיקוליכם בבחירת הקוד (בין אם זה CSS ,HTML, JS וכד)', השתמשו בהערות בגוף הקובץ. גם אם אין לכם צורך להבהיר דבר, כללו מספר הערות CSS  HTML ו-JS בדפים כלשהם. 
 
13.	על שמות הקבצים להיכתב באנגלית בלבד. יש להקפיד שגודל האות בשם הקובץ במחשב שלכם ובשרת שאליו אתם מעלים את העבודה יהיה זהה בדיוק (דהיינו שלא יהיה מצב שקובץ במחשב שלכם יהיה Home.html ואילו בשרת הוא יהיה home.html). עליכם להקפיד גם שכל שמות הקבצים בקישורים היחסיים בעבודה ייכתבו עם אותו גודל אות בדיוק כמו שם הקובץ במחשב/שרת. לבסוף, כתו הפרדה בין תיקיות השתמשו תמיד בלוכסן קדמי (התו "/" ואל בלוכסן אחורי "\"). 

המשך דרישות - רשימת הנושאים שיש לממש (בסוגריים משקל המטלה מתוך סך הציון): 
 
1.	כללי (8). יש לארגן את מסמך ה-HTML באופן שלמדנו תוך שימוש בתגים הבסיסיים שנמצאים בכל מסמך HTML (וראו גם הדרישה לכלול הגדרת charset). יש להדגים חלוקת טקסט לפסקאות תוך שימוש בתגי הפסקה, כותרות( headers), קו אופקי מפריד( horizontal ruler). יש להשתמש בשניים או יותר מהאלמנטים הסמנטיים שהוזכרו בשיעור בנושא זה 
(header, section, footer ,article ,aside, nav וכד '). יש להדגים גם הצגת טקסט שיש לשמור על מבנהו כולל רווחים טאבים ומעברי שורה בעזרת <pre>. אפשר להשתמש גם בתגי HTML המוקדשים להדגשות כגון <em>. יש להדגים שימוש ב-&nbsp; וכן להשתמש ברשימות (בין אם רשימות ממוספרות או בלתי ממוספרות , עם קינון פנימי או ללא קינון פנימי) .
יש להשתמש ב-CSS לעיצוב כללי של הדף הראשי ויתר דפי האתר (תוך שימוש ב-DIV-ים או אלמנטי HTML הסמנטיים שהוזכרו לעיל. אין להשתמש לעיצוב הדף( layout) בעזרת טבלאות. יש לכתוב את ה-HTML בצורה נוחה לקריאה, כולל הזחות( indentations) ותוך שילוב הערות תיעוד במקומות נדרשים . 
 
2.	טבלאות (8). יש להדגים מיזוג תאים, כותרות, טבלה בתוך טבלה, מרווחים וכד' באופן אסתטי 
(נדרש להשתמש ב-CSS בעת עיצוב הטבלאות).  
 
3.	קישורים (8). יש לכלול קישורים למסמכים באותה ספרייה ובספריות אחרות (בנות, אחיות וכד.)' הקישורים יהיו למסמכ ים שלכם - מסמכיHTML, וורד ,PDF, וכן לתמונות. כן יהיו קישורים לאתרים חיצוניים, למשל למנועי חיפוש. בנוסף (באותו דף או בדף אחר) עליכם לייצר קישורים פנימיים בתוך הדף בעזרת נקודות עיגון. הקישורים הפנימיים יהיו מראש הדף לקטעים בחלקו התחתון של הדף, ובכיוון ההפוך, מהקטעים שבדף חזרה אל ראש הדף. שימוש מומל ץ למבנה זה הנו למשל מילון מונחים המסודר לפי האות התחילית. יש להכין קישור אחד מיוחד שהפעלתו מחזירה את תוצאו ת החיפוש של google לנושא הקשור לעבודתכם (הקישור מחזיר את דף התוצאות, לא את הדף הראשי שבו יש להקליד את מחרוזת החיפוש).  
 
4.	תמונות/ווידיאו/אודיו (8). יש לכלול בדפי האתר תמונות, אודיו וווידאו. לגבי התמונות: חלק מהתמונות יהיו תמונות מאתרים חיצוניים וחלק אחר יהיו תמונות שהעליתם לאתר שלכם. יש להשתמש בתגיות שלמדנו –alt, title, src. יתר פרטי עיצוב אובייקט המולטימדיה (רוחב, גובה מסגרת ומרווחים ייעשו בעזרת תגיות עיצוב של CSS – מקומית לתמונה/אובייקט מסוים ו/או כחלק מהעיצוב הכללי). אפשר לשקול שילוב של תמונות בתוך טבלה. הוסיפו קישור שהלחיצה למעבר אליו היא על גבי תמונה ולא טקסט. כל התמונות ואובייקטי המולטימדיה האחרים שאתם מורידים ושומרים אצלכם, יישמרו באופן מרוכז בתיקייה אחת ושמה media. יש לכלול אלמנט אודיו אחד ואלמנט ווידיאו אחד לפחות באחד הדפים (או בדפים נפרדים אם מתאים יותר.) אובייקט המולטימדיה הללו יכולים להיות שמורים בתיקיית הפרויקט (התיקייה media) או בווב (ואז כמובן הקישור יהיה אבסולוטי). הכללת קטעי האודיו/וידיאו הללו תעשה בשתי השיטות שלמדנו: שיטת ה-embedding (למשל מיוטיוב וזה יעשה בעזרת iframe) וכן על ידי שימוש באלמנט המולטימדיה ה-HTML המתאים( video או audio). אם יש לכם עותק של הווידאו/אודיו שנתמך בדפדפן אחר מזה שאתו אתם עובדים, זה בסדר, רק ציינו זאת בדף עצמו (על פני הדף עצמו או כהערה בתוך קוד ה-HTML).  
 
הערה: בעת העלאת קבצים לשרת המחלקה, ייתכן ולא תוכלו להעלות קובצי מולטימדיה גדולים מאד .לכן השתדלו למצוא קטעי ווידיאו/אודיו קטנים יותר. בנוסף, אם קטע המולטימדיה שברשותכם בכל זאת גדול, אתם יכולים פשוט "לקצץ" אותו (גם אם זה יפגע בתוכן שרציתם ,זכרו שזה רק לצורכי העבודה ולאחר מכן תוכלו לחזור ולהשתמש בקבצים המקוריים). ישנם שירותי "חיתוך" ווידיאו בווב כדוגמת http://online-video-cutter.com/ וישנן גם תכנות חינמיות שאפשר להוריד שמבצעות את הפעולה הזו. בנוסף, במיוחד במקרה של אודיו (כי ווידיאו כמעט תמיד כבר בא דחוס), ניתן להשתמש בכלי כלשהו (חפשו בווב) אשר ימיר קובץ אודיו לא דחוס (למשל בפורמט wav לקובץ בפורמט דחוס (למשל mp3). 
 
5.	עיצוב (15). יש להוסיף עיצוב לדפי האתר שלכם. יש להשתמש בקובץ עיצוב חיצוני אחד או יותר המשפיע על כל דפי האתר. בדף אחד לפחות יש להשתמש בהוראות עיצוב מפורטות נוספות המשפיעות על הדף הזה. דהיינו הוראות העיצוב הספציפיות הללו לא משנות את הצורה הכללית של הדף אלא רק מוסיפות תכונות הספציפיות לאלמנטים המיוחדים לדף זה (או לחילופין, משנות את הוראות העיצוב הראשיות לטובת, למשל, פונט שונה או עיטור הטקסט (decoration) וכד .)'את הוראות העיצוב הספציפיות לדף זה, אפשר לרכז בקובץ חיצוני או בתוך הדף עצמו (או כמובן גם וגם.) במסגרת הוראות העיצוב יש להשתמש בכמה שיותר ממאפייני העיצוב שלמדנו. בין היתר, השתמשו בתמונה או גרפיקה כלשהי (בגודל קטן המתאים לכך) בכדי לייצר רקע( background) על פני כל הדף או לאורך או לרוחב (למדו בעצמכם כיצד לעשות זאת).אפשר להדגים כיצד משתנה האופן העיצובי של תגי HTML סטנדרטיים כדוגמת quote ,p ,h1 או em. ובכל מקרה יש להשתמש בצורה מושכלת בהוראות עיצוב מסוג class ו-id תוך ניצולם במסגרת div ו-span. יש להדגים עיצוב אלמנטים בקונטקסט, דהיינו להשתמש בכללי הבחירה של CSS המתייחסות לאלמנט(ים) מסוים(ים) רק אם הם צאצאים ישירים או צאצאים בכלל של אלמנט כלשהו  באופן כללי, או שהם צאצאים של אלמנט כלשהו אבל במיקום מסוים (ראשון/אחרון או מספר כלשהו.) 
 
6.	מערכות תווים( 8). כאמור ניתן לעבוד בעברית או באנגלית באתר (או בשתי השפות). בכל מקרה, דף אחד יהיה בשפה שונה מיתר הדפים. בכל הדפים שאתם מעלים לאתר יש לכלול הערת meta המגדירה את ה-charset של הדף. בנוסף, הדגימו שימוש בתגית הכיוון dir וכן בתגית bdo. יש לכלול בדפים אלו תווים מיוחדים אשר יש להם הגדרות סטנדרטיות (למשל התווים' ,'&' ,'>' ,'<' €') וכן לכלול תווים שאינם חלק מה-charset המוצהר (דהיינו סימנים מיוחדים או אותיות בשפות אחרות). זאת יש לעשות ע"י שימוש בתווים המוסכמים בתקן, וגם ע"י שימוש בקוד הדצימלי או ההקסדצימלי של התו הנדרש .מומלץ להשתמש ברוב דפי האתר בשיטת הקידוד UTF-8 אבל בכל מקרה צריך להיות לפחות דף אחד משני ה-charset הבאים: 
 
•	  windows-1255 או  ISO-8859-8-I
•	  UTF-8
  
7.	טפסים (8). יש לכלול לפחות 7 סוגים שונים מבין אלמנטי הטופס שלמדנו (הכוונה לקלט תיבות טקסט מסוגים שונים, כפתורי רדיו, רשימות בחירה וכד)'. יש להצמיד label לשדות ולבצע העמדה( layout) סבירה לשדות ולתוויות שלהם בדף (שימוש ב-fieldset מומלץ.) ב-action של הטופס יש להקליד את הכתובת כפי שהוצגה בדף התרגיל (כך גם תוכלו לבדוק אם הטופס שלכם תקין.) יש לשלב בטפסים בדיקות מבוססות JS למילוי נכון אבל רק בדיקות שלא ניתן לקבלן באופן אוטומטי מהדפדפן (דהיינו מגבלות לוגיות כלשהן על הערכים, ראו סעיף 9). אם הבדיקה לא מצליחה, על הטופס לא להישלח ותצא הודעה מתאימה. אם הבדיקה מצליחה, הטופס יישלח.  
 
8.	XML (12). יש להכין קובץ XML המכיל תוכן בנושא המרכזי של האתר .מסמך ה-XML חייב להיות תקין( "well formed"). מבנה הקובץ צריך לא להיות טריוויאלי מדי ולכלול לפחות שלוש רמות (כולל השורש) של אלמנטים וכן ריבוי אלמנטים ותכונות( attributes). 
התוכן בקובץ ה-XML הזה צריך להיות תקף( valid"") מול DTD שכלול בראש הקובץ או 
בקובץ חיצוני (בדיקת התקפות כפי שלמדנו בתרגיל). בנוסף, על קובץ ה-XML לכלול הפנייה לקובץ עיצוב( .css) ובו הוראות עיצוב לאלמנטים השונים (כחלק מסדרת הוראות העיצוב  יש להכניס הוראות display:block;  על פי הנדרש). את קובץ ה-XML אפשר לשים כאחד הדפים באתר (יהיה קישור שיאפשר להגיע אליו) ואולם פתרון עדיף הוא לכלול אותו בתוך iframe באחד מקבצי ה-HTML (ראו להלן). בשיטה האחרונה, העיצוב הכללי של הדף (כולל תפריטים וכד') יישמר ובמסגרת שהוקצתה לו, יוצג ה-XML המעוצב.  
 
<body>  
. 
. general stuff of the page (e.g. header, footer, nav) 
. 
<iframe width=… height=… src="URL to the XML file" /> 
. 
. 
</body> 
 
9. JavaScript (15). הדגימו שימוש ב-JS. יהיו לפחות שלושה סוגי שימושים:  
 
שימוש( 1): יהיה בפונקציה שבודקת האם לשלוח הטופס או לא (ראו סעיף 7):  
 
הבדיקות שאפשר לבצע (אלו דוגמאות בלבד, אתם יכולים לממש בדיקות אחרות שמחייבות JS-
 :(
•	השוואה בין תאריכים (דהיינו לחייב שתאריך מסוים יהיה למשל גדול מתאריך אחר)  
•	שאם שדה רדיו מסוים נבחר, אז גם נבחרה אופציה כלשהי ב-  select כלשה ו 
•	שאם ערך כמותי שהוכנס בשדה מסוים גדולה מגודל כלשהו, אזי ישנה מגבלה כלשהי על שדה אחר 
•	בדיקה על "איכות" שדה סיסמה - שיכיל לפחות תו אחד של ספרות ותו אחד של אותיות ואולי גם תו אחד מהרשימה %$#@ וכד' (אפשר במקרה זה להשתמש   בפונקצית  ה- indexOf JS. 
אפשר גם לבדוק את אורך הסיסמה. 
הבדיקות לא חייבות להיות מושלמות ולענות על כל הדברים שצריך באמת לבדוק לפני שליחת הטופס.  
 
שימוש( 2): יהיה בעיצוב דינאמי של אלמנטים מסוימים (העיצוב הדינאמי יכול לבוא לידי ביטוי מיד עם טעינת הדף או כתוצאה מפעולת המשתמש (הקלקה, מעבר עכבר וכד') (שיקלו, למשל ,עיצוב שונה לשורות זוגיות/אי -זוגיות לטבלה, או לפסקאות.) 
 
שימוש( 3):- יישום של אחת  מהמשימות המפורטות בנספח א.' עבור משימה זו, יש לרשום (כהערות בתוך הקוד) הסברים מפורטים על אופן הפעולה של הקוד . 
 

